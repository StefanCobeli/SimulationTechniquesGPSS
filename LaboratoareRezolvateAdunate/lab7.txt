La o fabrică de produse electronice sunt produse ceasuri digitale în loturi de câte 60 de unităţi la fiecare 455 de minute. Aceste ceasuri sunt depuse într-un depozit cu o capacitate maximă de 4000 de unităţi. La fabrică sosesc cereri ale clienţilor care solicită expedierea unui anumit număr de ceasuri. Acest număr are următoarea distribuţie discretă:

Frecvenţă	0.10	0.25	0.30	0.15	0.12	0.05	0.03
Nr. de ceasuri	     6	  12	  18	  24	  30	  36	  48

Timpul între două cereri este distribuit exponenţial de medie 15 minute. Ceasurile comandate sunt scoase din depozit, sunt trimise la departamentul de împachetare şi apoi sunt expediate clientului. Timpul necesar împachetării unei comenzi este de 120 de secunde plus 10 secunde pentru fiecare ceas comandat. Simulaţi activitatea fabricii pentru 5 zile lucrătoare şi determinaţi:

1. Numărul mediu de comenzi care aşteaptă la departamentul de împachetare.
2. Distribuţia cantităţii de ceasuri expediate în fiecare zi.
3. Distribuţia timpului necesar unei comenzi pentru a fi livrate.



